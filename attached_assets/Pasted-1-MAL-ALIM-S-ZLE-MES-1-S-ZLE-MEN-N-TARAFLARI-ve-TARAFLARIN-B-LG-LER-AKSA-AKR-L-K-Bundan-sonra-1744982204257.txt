1. MAL ALIM SÖZLEŞMESİ
1. SÖZLEŞMENİN TARAFLARI ve TARAFLARIN BİLGİLERİ
AKSA AKRİLİK (Bundan sonra Alıcı olarak da adlandırılabilir)
Adı : Aksa Akrilik Kimya Sanayii A.Ş.
Adres : Merkez Mah. Ali Raif Dinçkök Cad.No:2 Taşköprü / Çiftlikköy / Yalova
Telefon : 0226 353 25 45
Vergi Dairesi : Büyük Mükellefler
Vergi No : 0340008149
Kurumsal E-Posta : aksaakrilik@hs02.kep.tr
TEDARİKÇİ
Adı : KSB Pompa Armatür San. Ve Tic. A.Ş.
Adres : Mahatma Gandhi Cad. No:54 06700 G.O.P. / Ankara
Telefon : +90 312 437 11 75
Vergi Dairesi : Cumhuriyet
Vergi No : 5900003605
Her iki taraf, yukarıda bulunan adresleri tebligat adresi olarak kabul etmişlerdir. Adres değişiklikleri yazılı şekilde karşı tarafa tebliğ edilmedikçe en son bildirilen adrese yapılacak tebliğ ilgili tarafa yapılmış sayılır.
2. SÖZLEŞMENİN KONUSU
Bu sözleşmenin konusu, sözleşmenin eki ve ayrılmaz parçası olan İMZALI SİPARİŞ TEYİDİ formunda belirtilen nitelik ve nicelikteki malın ya da malların ALICI'ya TEDARİKÇİ tarafından tedarik edilmesidir.
3. SÖZLEŞMENİN TÜRÜ VE BEDELİ
İşbu sözleşme eklerde mahiyeti ve teknik özellikleri belirtilen “HGC 5/9 Yatay Çok Kademeli Yüksek Basınç Pompası ve Yedek Parçaları” (kısaca "Ekipman") TEDARİKÇİ tarafından, ALICI tesislerine teslimi, kurulum ve devreye alma işini düzenler. Sözleşme kapsamında ALICI’ya ait PO/talep numaraları: 380600, 290524, 290685
ALICI, TEDARİKÇİ'nin işbu sözleşmedeki yükümlülüklerinin karşılığı olarak TEDARİKÇİ’ye KDV hariç toplam 469.500,00 EUR (sözleşme bedeli) ödeyecektir.
4. SÖZLEŞME BEDELİNE DÂHİL OLAN GİDERLER
Nakliye ALICI'ya aittir.
Nakliye Sigortası ALICI'ya aittir.
5. SÖZLEŞMENİN EKLERİ
Ekler kısmında belirtilen dokümanlar bu sözleşmenin eki ve ayrılmaz parçasıdır ve ALICI ve TEDARİKÇİ'yi bağlar.
İmzalı Sipariş Teyidi ile işbu Sözleşme arasında herhangi bir çelişki olması halinde, taraflar İmzalı Sipariş Teyidi’nin hükümlerinin geçerli olacağını kabul, beyan ve taahhüt eder.
6. MONTAJ, GÖZETİM, İŞLETMEYE ALMA VE DENEME İŞLETİMİ
Tedarikçi, arz edilen Ekipman’ın kurulum, montaj, işletmeye alma ve nihai kabul işlemlerine nezaret edecektir. Tedarikçi bu koşullarda ve eklerde belirtilen şekilde Ekipman’ın performansını ve işleyişini garanti edecektir. Tedarikçi, montaj çalışmalarının başlamasından önce site koşullarını kontrol etmeleri için kendi süpervizörlerini ALICI’ya gönderecektir. Tedarikçi kurulum ve montaj çalışmalarını tamamlamakla yükümlü değilse ve yalnızca iş kapsamına göre montaj çalışmalarına nezaret etmekle yükümlü ise, ALICI, sitede bulundukları süre zarfında Tedarikçi'nin süpervizörlerine yardımcı olmaları için vasıflı mekanisyenleri ve/veya elektrikçileri sağlayacaktır.
ALICI ve Tedarikçi, montaj çalışmasından en az 15 gün önce şantiyeye erişim konusunda anlaşacaklardır. Gözetim çalışmaları sırasında yapılacak seyahat, konaklama, uçak bileti, cep harçlığı ve yemek masrafları TEDARİKÇİ tarafından karşılanacaktır. Tedarikçi, işbu Sözleşme'nin ifası esnasında ve Sözleşme'nin başka yerlerinde veya ilgili mevzuat, kanunlar, yönetmelikler, yasalar vb. düzenlemeler çerçevesinde tanımlanan tüm sağlık, emniyet, İSG, Çevre ve SGK, İş Kanunu ve sair tüm yasa, kural, prosedürlere ve işbu Sözleşme eklerinde bulunan İSG Kuralları ve Giriş Kartı Çıkarma Evrak Listesi'ndeki şartlara uymakla yükümlüdür.
7. İŞE BAŞLAMA- BİTİRME ŞEKİL VE ŞARTLARI İLE TESLİM PROGRAMI
Malın teslim edileceği yer; "Aksa Yalova Fabrika”dır. Mallar, TEDARİKÇİ ile ALICI arasında belirlenen teslim programına göre teslimat adresinde hazır bulundurulacaktır. Ekipmanın teslim edilme yerindeki teslim tarihi en geç 15.03.2025 olacaktır.
Tedarikçi, taraflarca yazılı olarak belirlenen teslim tarihine aynen uymak zorundadır. Ekipman belirtilen teslim tarihinde ön kabule hazır olacaktır. ALICI ve TEDARİKÇİ, sevkiyat öncesi ön kabul protokolünü imzalayacaktır.
8. BAŞARILI İLK ÇALIŞTIRMA VE SAHA KABUL TESTİ
İlk olarak TEDARİKÇİ tarafından doldurulması beklenmektedir. ALICI tarafından eklenen bazı standart ifadeler aşağıda belirtilmiştir. ALICI'nın geçerli sebeplerden (kabul edilen Garanti Edilmiş Kriterler’e uygunsuzluk dahil fakat bununla sınırlı olmamak üzere) ötürü Sahada Kabul'ü reddetmesi durumunda, ALICI, kendi takdirine bağlı olarak belirli işleri, malları ve hizmetleri devralabilir. Kullanım için bu şekilde yapılacak bir devralma işlemi, işbu Sözleşme'ye istinaden yapılmış bir Sahada Kabul işlemi olarak kabul edilmeyecektir. Saha Kabul Belgesi her iki tarafça imzalanacak olup, ALICI'nın imza tarihi kabul tarihi olacaktır.
Tedarikçi, bu Saha Kabul Belgesi ile, tüm konstrüksiyon çalışmalarının ve işlerin ilgili teknik şartnamelere göre tamamlanmış olduğunu ve Koşullar'da, eklerde ve kanunlarda öngörülen teknik ve performans şartlarına uygun olduğunu garanti eder. Ekipmanın mülkiyeti ile hasar ve yok olma riski, yukarıda belirtilen Alıcı adresinde kurulumun tamamlanmasının ardından ve Ekipmanın işbu sözleşme hükümlerine uygunluğunun ve ayıpsız olduğunun ALICI yetkililerince tespit edilip Saha Kabul Belgesi'nin imzalanması ile ALICI’ya geçecektir. Ancak ALICI’nın Türk Ticaret Kanunu ve Borçlar Kanunu ile ilgili mevzuattan kaynaklanan her türlü ayıp bildirimi hakkı saklıdır. Gizli ayıplar açısından ise Tedarikçi'nin sorumluluğu süresiz olarak devam edecektir.
9. ÖDEME KOŞULLARI VE ZAMANI
Sipariş onayı ile birlikte aşağıdaki adımlara göre ödeme yapılacaktır. Toplam sipariş tutarının %50’si, 30.04.2025 vadeli avans teminat mektubunun ALICI'ya iletilmesinin ardından ödenmiştir.
Kalan bakiye, ürünlerin ALICI’ya tesliminden hemen önce faturaya istinaden ilk toplu ödeme gününde ödenecektir.
Sözleşme konusu malın sözleşme ve ekleri ile teknik standartlara uygun olmaması halinde, ALICI’nın malı sözleşme ekleri ve teknik standartlara uygun hale getirilinceye kadar ödemeden imtina etme hakkı, TEDARİKÇİ tarafından kabul edilmiştir. Bu süreçte teslim süresi aşılmış ise gecikmeye ilişkin cezaların uygulanmasına devam olunur. ALICI’nın söz konusu aykırılıktan dolayı diğer her türlü dava ve talep hakları saklıdır.
10. GECİKME CEZASI
Tedarikçi, bu sözleşmede Teslim Programı'nda ve 8. Maddede belirtilen teslimat ve kabul süresi aşıldığı takdirde, bir haftalık cezasızlık dönemi sonrasında, geçen her hafta için hiçbir ihtarda bulunmaya ve ilam almaya gerek kalmaksızın sözleşme bedelinin yüzde 2,5'i oranında gecikme cezası kesilecektir.
Tedarikçi, söz konusu gecikme cezasının fahiş olmadığını peşinen kabul, beyan ve taahhüt eder.
Cezai şart toplamı, toplam sözleşme bedelinin %10'unu aşamaz. Tedarikçi, ilgili cezai şartın fahiş olmadığını ve hiçbir şekilde tenkis talebinde bulunmayacağını peşinen ve açıkça kabul ve taahhüt eder. Gecikme cezası, tedarikçiye hiçbir ihtarda bulunmaya ve ilam almaya gerek olmaksızın tedarikçiye yapılacak ödemelerden kesilir. Tedarikçiye yapılacak ödemeden kesilmediği veya yapılacak ödemenin gecikme cezasını karşılamadığı hallerde, gecikme cezası Tedarikçiden ayrıca tahsil edilir. Gecikme halinde ALICI'nın gecikme nedeniyle haiz olduğu diğer haklar ve gecikme nedeniyle uğradığı tüm zararları tazmin hakkı saklıdır.
11. SÖZLEŞMEDE DEĞİŞİKLİK YAPILMASI
Sözleşme hükümlerinde değişiklik, ancak tarafların imzasını taşıyan ek sözleşme/protokol imzalanması suretiyle gerçekleştirilebilir.
Sözleşmedeki haklardan feragat eden tarafın yetkilileri tarafından imzalanmış yazılı bir feragatname diğer tarafa verilmedikçe, taraflardan hiçbiri sözleşmede yer alan herhangi bir hakkından feragat etmiş sayılmaz. Taraflardan birinin sözleşmeden doğan hak ve yükümlülüklerinden herhangi birini yerine getirmekten ihmali veya gecikmesi, zımni kabul anlamına gelmez.
12. TEDARİKÇİNİN YÜKÜMLÜLÜKLERİ
Tedarikçi, alınan malzemelere gereken özen ve ihtimamı göstermeye; sözleşme konusu malı/işi, sözleşme ve eklerine göre belirlenen süre, miktar ve bedel dahilinde gerçekleştirmeyi ve oluşabilecek kusurları sözleşme hükümlerine uygun olarak gidermeyi kabul ve taahhüt eder.
13. KABULDEN SONRAKİ HATA VE AYIPLARDAN SORUMLULUK VE GARANTİ
Tedarikçi, bu sözleşme gereği teslim ettiği mallardan, malzeme ve işçilik hatalarından dolayı oluşabilecek zarar ve kayıpları tamamlamak veya tazmin etmek zorundadır.
Hatalı işçilik, hatalı montaj veya hatalı kullanımdan oluşabilecek hasarlardan tedarikçi sorumlu değildir. ALICI’nın mevzuattan kaynaklanan her türlü hakları saklıdır.
Tedarikçi, teslim ettiği malların ve her unsurunun işçilik ve malzeme kusurları içermeyeceğini ve garanti süresinin, fatura tarihinden itibaren 18 ay, devreye alındıktan sonra 12 ay (hangisi önce biterse) olacağını ALICI'ya garanti eder. Gizli kusurların mevcudiyetinde, tedarikçi, ilgili malların hiçbir süre sınırlaması olmadan garantisi altında bulunduğunu taahhüt eder. Tedarikçi, malları teslim ederken sözleşme türü ve bedeli maddesinde yer alan tutarın %5’i oranında, teslim tarihinden itibaren 18 ay geçerli garanti teminat mektubunu ALICI'ya teslim edeceğini kabul, beyan ve taahhüt eder. 
ALICI, garanti kapsamında olduğuna inandığı herhangi bir kusuru veya arızayı makul bir süre içinde Tedarikçi'ye bildirir. 
ALICI, arızanın nedenini belirlerken Tedarikçi’ye yardımcı olmak için elinden gelen tüm gayreti gösterecektir. Şüphelerin önüne geçmek amacıyla, kusurun sebebiyle ilgili olarak ALICI'nın yapacağı nihai tespit, Tedarikçi açısından bağlayıcı olacaktır. 
Tedarikçi, ALICI’nın bildirimine göre derhal kusura müdahale ederek ve yalnızca ALICI’nın onayından sonra geçerli olacak ve uygulanabilecek eylem planı önerecektir. Tedarikçi, makul bir süre içinde kusurları gidermek için tüm gerekli işleri (uygun olmayan malların veya parçalarının onarılması ve/veya değiştirilmesi) yerine getirecektir. 
Tedarikçi'nin kusura müdahale etmemesi ve/veya bir eylem planı önermemesi ve/veya eylem planına uymaması ve/veya kusurları gidermemesi durumunda, ALICI, bütün risk ve masrafları Tedarikçi'ye ait olmak üzere kusuru düzeltmek için işlem yapabilecektir. Tedarikçi, kusurun giderilmemesinden doğan tüm ALICI zararlarını karşılamayı kabul, beyan ve taahhüt eder. 
ALICI, banka teminat mektuplarını gelir kaydetme hakkına sahip olacaktır. Ayrıca Tedarikçi'nin garanti yükümlülüğü de aynen devam edecektir. 
Yukarıda belirtilenlere ek olarak, ALICI cezai, arızi veya sonuç olarak doğan zararlar da dahil olmak üzere tüm doğrudan ve dolaylı zararlarını tazmin etme hakkına sahiptir. Tedarikçi'nin yükümlülüğü normal aşınma ve yıpranma halleriyle sınırlıdır.
14. DENETİM YETKİSİ
ALICI'nın yetkilendirilmiş temsilcileri, gerekli gördükleri zaman TEDARİKÇİ'nin imalathanelerine ve işyerlerine girebilecek, çalışmaları gözlemleyip denetleyebileceklerdir. TEDARİKÇİ, bu denetimler için gerekli emniyet ve kolaylıkları sağlayacaktır.
ALICI ve/veya görevlendireceği üçüncü taraf denetçileri, resmi ve özel denetim yetkilileri, yapılan ve yapılmakta olan işlerin çalışma, kalite, teknik şartnamelere uygunluğu ve her türlü yasa, yönetmelik ve sair mevzuata uygunluğunu denetleyebilir. Herhangi bir eksiklik, aksaklık, kusur veya ihmal tespit edildiği takdirde, diğer önlem ve yaptırımlar saklı kalmak üzere, derhal yazılı veya sözlü uyarı yapılacak ve düzeltilmesi için süre verilecektir. Ancak herhangi bir işin ALICI tarafından denetlenmiş olması veya olmaması, TEDARİKÇİ'nin işi teknik gerekliliklere ve sözleşmelere uygun olarak yapma sorumluluğunu ortadan kaldırmaz.
15. SÖZLEŞME VE EKLERİNE UYMAYAN İŞLER
Tedarikçi, teslim şekli ve durumu sözleşme ve şartnamelere uymayan, eksik ve kusurlu olduğu tespit edilen malları, ALICI’nın talimatı ile belirlenen süre içerisinde bedelsiz değiştirmek veya düzeltmek zorundadır. Bu nedenle oluşacak gecikmeler için gecikme cezasına ilişkin hükümler uygulanır. Tedarikçi tarafından, mala ait teknik dokümandan farklı önerilen işler ancak teknik ve sanat kurallarına ve istenen özelliklere uygun ve mevcut ürünlerden daha iyi olması halinde ALICI'nın onayıyla kabul edilir. Ancak bu durumda TEDARİKÇİ ilave bedel talep edemez.
16. BELGELERİN ÖNCELİĞİ
Bu Sözleşme'yi oluşturan ekler birbirini tamamlayıcı ve açıklayıcı niteliktedir. Yorumlama açısından iki veya daha fazla belge veya referans arasındaki çelişki durumunda; aksi belirtilmedikçe, belgelerin öncelik sırası şöyledir:
1) Bu Sözleşme
2) Gizlilik Sözleşmesi
3) Veri Paylaşım Sözleşmesi
4) İmzalı Sipariş Teyidi
5) Bilgi Föyü - Ölçüm Noktaları - Test Prosedürü
17. ONAY VERİLMESİNİN SORUMLULUĞU ORTADAN KALDIRMAMASI
Herhangi bir işin üretim veya teslim öncesi imalat aşamasında denetlenmiş veya onaylanmış olması, tedarikçinin yükümlülüklerini ve sorumluluğunu ortadan kaldırmaz.
18. HACİZLER
Tedarikçi, gerek kendi borçlarından gerekse personel, işçi ve taşeronlarının borçlarından dolayı imalathanesindeki her türlü malzemesini, teçhizatını, makinesini hacizden korumak zorundadır. Haciz durumunda, Tedarikçi 3 (üç) gün içinde gerekli güvenceyi göstererek veya borcunu ödeyerek haczi kaldırmakla yükümlüdür. Aksi halde ALICI, bu borcu Tedarikçi'nin hak edişlerinden mahsup etmek veya teminatını çözerek haczi kaldırmak hakkına sahiptir. ALICI’nın buna dair tüm hukuki hakları ve haciz nedeniyle maruz kaldığı tüm zararları Tedarikçiden talep etme hakkı saklıdır. ALICI’nın bu işlemler nedeniyle yapmak zorunda kalacağı mahkeme ve avukatlık giderleri Tedarikçi’ye aittir ve tedarikçi hak edişlerinden indirilebilir.
19. MÜCBİR SEBEP
İşbu sözleşmede yer alan bir yükümlülüğün ifası, tabii afet, savaş, işgal, yabancı güç veya iç savaş, isyan, ihtilal, salgın hastalık, resmi kurumlarca yapılan yasal düzenlemeler, grev, lokavt, üretim tesisinde arıza gibi mücbir sebepler dolayısıyla yerine getirilemezse, taraflar bu durumdan etkilendikleri oranda, yükümlülüğün ihlalinden sorumlu değildir.
Mücbir sebep olarak kabul edilebilmesi için;
a) Sözleşme tarihinden sonra ortaya çıkması,
b) Tarafların kontrolü dışında ve engellenemez olması,
c) Sözleşme kapsamındaki yükümlülüklerin ifasını etkiler nitelikte olması,
d) Doğrudan ya da dolaylı yükümlülüğün ihlaline neden olmaması gerekir.
Mücbir sebebin varlığı halinde, ilgili taraf, mücbir sebebin ortaya çıkış tarihini izleyen 10 (on) gün içinde, diğer tarafa yazılı olarak bildirimde bulunmak ve yetkili resmi merci tarafından düzenlenmiş evrak ile mücbir sebep ve yükümlülüğün ifası üzerindeki etkisini ispatlamak zorundadır.
Bu şekilde ispatlanan mücbir sebebin 30 (otuz) günü aşması halinde, taraflar menfaatlerini koruyacak ortak bir çözüm için müzakere edeceklerdir. Sonuç alınamazsa, taraflardan herhangi biri sözleşmeyi feshetme hakkına sahiptir. Her bir taraf, mücbir sebebin etkilerini azaltacak iyi niyetli tüm önlemleri almakla yükümlüdür.
20. SÖZLEŞMENİN FESHİ
Fesih sebepleri:
a. Tedarikçi’nin sözleşme ve eklerindeki teslim sürelerine uymaması ve/veya teslim programını yerine getirmemesi (süre uzatımı ve mücbir sebep hariç), gecikme cezası hükümlerine ulaşmış olması
b. Tedarikçi’nin ifası ile ilgili mevzuat ve ALICI'nın talimatına uymamakta ısrar etmesi
c. Tedarikçinin sözleşme ve ekleri ile ilgili mahkeme kararlarına uymaması
d. Tedarikçinin borçlarını ödeyememesi, mallarına haciz konması veya iflas kararı verilmesi
e. Tedarikçinin ALICI'nın onayını almadan işin bir kısmını veya tamamını üçüncü şahıslara devretmesi veya taşerona vermesi
f. Her ne sebeple olursa olsun mahkemece tedarikçinin işlerinin tasfiyesine veya sanatını yapmaktan men'ine karar verilmesi
g. Tedarikçi'nin yazılı vecibelerini, yükümlülüklerini ve şartları mücbir sebep olmaksızın tam gereğiyle yerine getirmemesi veya hiç yerine getirmemesi.
Yukarıdaki a, b, c, d, e ve f bentlerinde sayılanlardan birinin gerçekleşmesi halinde ALICI süresiz ve ihtarsız tek taraflı fesih ve hak ve imkanlarını kullanma hakkına sahiptir. Tedarikçi, fesih nedeniyle doğrudan veya dolaylı her türlü zararını tazmin etmeyi kabul ve taahhüt eder. ALICI, zararlarını isterse öncelikli olarak tedarikçinin hak edişlerinden mahsup edebilir. g bendine ilişkin olarak Borçlar Kanununun 124. maddesi saklı kalmak üzere, tedarikçiye noter kanalıyla 15 (on beş) günlük süreli ihtar gönderilir. Bu süre, sözleşme süresine etkili olmadığı gibi gecikme cezası ve diğer ceza hükümlerinin işlemesine engel değildir. Tedarikçi süre içinde yükümlülüklerini yerine getirmezse, ALICI ayrıca merasime hacet kalmaksızın tek taraflı fesih hakkına sahiptir. Tedarikçi, bu durumda doğrudan ve dolaylı tüm zararları tazmin edeceğini peşinen kabul eder. Sözleşme feshi sonrası ALICI'nın çağrısı ile kesin hesap yapılır. Tedarikçi gelmez veya vekil göndermezse hesap re'sen tanzim edilir ve tedarikçi buna itiraz edemez. ALICI’nın yetkilerini hiç kullanmaması, ileride aynı şartların oluşması halinde kullanmasına engel değildir.
21. DEVİR VE TEMLİK YASAĞI
TEDARİKÇİ, ALICI'nın yazılı onayı olmadıkça, sözleşmeden doğan yükümlülüklerini, alacak ve haklarını üçüncü kişilere devredemez.
22. TEDARİKÇİNİN İFLASI
Tedarikçinin iflası veya mahkeme kararıyla işlerin tasfiyesi/men'i halinde sözleşme iflas ilanı tarihiyle feshedilmiş olur.
23. ANLAŞMAZLIKLARIN ÇÖZÜMÜ
Bu sözleşme ve eklerinin uygulanmasından doğabilecek her türlü uyuşmazlıkta İstanbul (Anadolu) Mahkemeleri ve İcra Daireleri yetkilidir.
24. YÜRÜRLÜK
İş bu sözleşme 25 madde olarak ve ekleri taraflarca okunup kabul edilmiş ve (2) iki nüsha olarak imzalanarak GG/AA/2024 tarihinde yürürlüğe girer.
25. DAMGA VERGİSİ
Sözleşme nedeniyle ödenecek damga vergisinden taraflar eşit oranda sorumlu olacaktır. Ödeme ALICI tarafından yapılacak olup, yarısı TEDARİKÇİ'ye fatura edilecektir.
EKLER:
1) Gizlilik Sözleşmesi
2) Veri Paylaşım Sözleşmesi
3) İmzalı Sipariş Teyidi
4) Bilgi Föyü - Ölçüm Noktaları - Test Prosedürü
Aksa Akrilik Kimya Sanayii A.Ş.                                    KSB Pompa Armatür San. Ve Tic. A.Ş.